Az Attack on titan egy olyan világban játszódik, ahol az emberiség magas falakkal körülvett városokban elzárkózva él, mivel a falakon kívül titánok, óriási emberszerű lények falják fel őket, minden ok nélkül. A történet középpontjában Eren Jaeger (Jäger), és gyermekkori barátai Mikasa Ackerman valamint Armin Arlert állnak, akik élete örökre megváltozik a Kolosszális Titán megjelenésével, aki szülővárosuk lerombolását és Eren édesanyjának a halálát is okozza. Eren megesküszik, hogy bosszút fog állni, és visszaszerzi a titánoktól az emberiség szabadságát. Ennek megvalósításához Mikasával és Arminnal együtt csatlakozik a Felderítő Egységhez , ahhoz az elit csapathoz, akik a falakon kívül harcolnak a titánok ellen.